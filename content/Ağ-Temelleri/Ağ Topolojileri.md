[[Ağ Temelleri]]
#ağ 
## Ağaç Topolojisi Nedir?

Ortak yol ve yıldız topolojisinde yer alan ağları bağlamak için geliştirilen topolojiye ağaç veya tree topolojisi ismi verilir. Geniş ağlar için kullanılan bu topolojide ihtiyaca bağlı olarak ağ kolayca genişletilebilir. Ağ üzerinde bağlantı hub ve switch yardımıyla sağlandığı için yaşanan bir sorunun tespiti diğer topolojilere göre kolaydır. Ayrıca bir sorun yaşandığında ağ üzerinde bulunan diğer cihazlar bu sorunlar etkilenmez.

## Halka Topolojisi Nedir?

Fiziksel ağ topolojisi çeşitlerinden olan halka topolojisinde cihazlar halka biçiminde ağ üzerindedir. Bu ağın oluşması için bir cihazın iki tarafından farklı cihaza bağlanması gerçekleşir. Böylelikle ağ halka görünümünü alır. Veri iletiminde ise gönderici cihazdan alıcı cihaza ulaşmak için verinin tüm cihazlar üzerinden geçmesi gerekir. Ring ve token ring isimleriyle de anılan bu topolojide ağ üzerinde bulunan bir cihazın bozulması tüm cihazları etkiler.

## Yıldız Topolojisi Nedir?

Ağ üzerinde yer alan tüm cihazların tek bir switch ve hub’a bağlı olmasını sağlayan topoloji yıldız topolojisidir. Böylelikle ağın yönetilmesi kolay olur ve ağda sorun yaşayan cihazların tespiti zaman kaybettirmez. Kolay kurulum ve yönetimi sağlaması nedeniyle günümüzde en yaygın kullanılan fiziksel ağ topolojisidir. Buna aynı zamanda star topolojisi de denilir.
